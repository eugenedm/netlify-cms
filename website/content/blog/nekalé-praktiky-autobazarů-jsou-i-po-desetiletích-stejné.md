---
title: Nekalé praktiky autobazarů jsou i po desetiletích stejné
author: Markéta M.
description: Na autě za 125 tisíc autobazar vydělá až 50 tisíc!
twitter_image: /blog/img/picture1.png
date: 2021-07-15T05:51:09.565Z
---
![](/blog/img/picture1.png)

Lukáš Sedláček, zakladatel Dobrého výkupu.cz, pracoval v různých autobazarech přes dvacet let. O jejich nekalých praktikách při prodeji aut má proto hodně co vyprávět. Přetáčení tachometru a vydávání havarovaného auta na prodej za téměř nové není zdaleka tím jediným, co se v autobazarech děje. Obchodování s většinou z nich lze označit za velmi rizikové jak pro prodávajícího, tak pro kupujícího. Obchodník s ojetými auty totiž překvapivě nenese žádnou odpovědnost. 

“Zavezete auto do autobazaru s vírou, že nebudete mít starosti,” říká Lukáš Sedláček a pokračuje: “Důvěřivě předáte plnou moc, veškeré doklady, klíče, příslušenství a do kufru jako bonus přidáte zimní pneumatiky. Poctivě seznámíte bazar s celkovým stavem a všemi závadami.” Nezatajíte ani důležitou informaci, že bylo auto havarované a následně neodborně opravené. S autobazaru odjíždíte s klidným pocitem, že se auto spolehlivě a bezpečně prodá. 

Na autě na prodej za 125 tisíc si bazar vydělá až 50 tisíc!!!
Teď si něco poslechnete, protože si na autobazarech tak trochu pošmákneme. A právem! “Po dvaceti letech praxe práce po různých autobazarech už s nimi nechci mít nic společného,” přiznává Sedláček. Právě proto také založil firmu na mobilní výkup vozů Dobrý výkup.cz. 

Modelový příklad: 

Autobazar avizuje, že si z prodeje vašeho vozidla vezme provizi 5.000,- Kč. Tzn. vozidlo bude prodávat za 125.000,-Kč a po prodeji vyplatí původnímu majiteli 120.000,-Kč. Každému ale musí docvaknout, že autobazar není charita ani opilý miliardář a že za provizi pět tisíc by majitel autobazaru ani nevstal z postele. 

Co autobazar udělá s vaším ojetým autem jako první?
Vytáhne z auta pneumatiky a příslušenství. Zkrátka je jednoduše znárodní a prodá zvlášť. “Několikrát jsem se také setkal s tím, že vámi svěřený vůz poslouží jako taxík pro zaměstnance cestou na oběd nebo domů, a to tak dlouho, dokud nedojdou pohonné hmoty,” říká Lukáš. 

Po “vyrabování” auta přichází druhý krok - autobazar vozidlo nafotí a vytvoří inzerát. V něm auto prezentuje jako vozidlo bez vad a nebourané, a proto jeho cenu nasadí na 125.000,- Kč. Trvá jen pár dnů, než prodávajícímu zavolá někdo z bazaru: ”Máme tady zájemce o vaše vozidlo a chce si ho odvézt hned teď. Je tady ale s mechanikem, který objevil další vady. Navrhuje proto aktuálně reálnou cenu vozu 90.000,- Kč.” Velkou roli tu hraje i psychologie, kdy autobazar donutí prodávajícího, aby se cítil v časovém presu a podlehl dojmu neodolatelné nabídky za jeho havarované vozidlo. Prodávající je celý šťastný, že se našel kupec, a uvěří výhodnosti nabídky.

V průběhu samotného prodeje se bazar o vadách skutečnému zájemci vůbec nezmíní, ba naopak - auto vychválí do nebes. Smutnou a bohužel i běžnou praxí autobazarů je, že nakonec auto prodá za původních 125.000,- (jako nehavarované vozidlo!) a prodávajícímu vyplatí pouze 85.000,- Kč (5.000,- Kč činila dohodnutá provize). Autobazar si tak vydělá nejen krásných 40.000,- Kč, ale ještě dalších třeba i deset a více tisíc za zimní kola a příslušenství. 

Autobazar tedy na autě za 125.000,- Kč (po domnělé slevě na 90.000,- Kč) vydělá neuvěřitelných 50.000,- Kč! 

Nový majitel odjíždí vybaven všemi doklady, které potřebuje k přepisu vozidla, a pokynem ve stylu: “Přepis a vše ostatní si zařiď sám.” 

Co čeká prodávajícího dál?
Může se připravit na opakované chození a volání do autobazaru a domáhání se peněz. Prodejce aut nechá svého klienta řádně “vycukat” a neustále se vymlouvá, proč ještě peníze nejsou. “Dokonce jsem během své praxe zaznamenal případ, že než autobazar stihl vyplatit peníze, zkrachoval,” uvádí Sedláček. 

Předáním hotovosti to ale nekončí!
Prodávající se jen obtížně dozví, zda si nový vlastník auto přepsal, pojistil a vůbec, co bude s autem dál. Může se tedy docela klidně stát, že si nový majitel auto vůbec nepřepíše. Původnímu vlastníku tak můžou začít chodit pokuty za přestupky, které nespáchal, nebo může dorazit výzva z České kanceláře pojistitelů na uhrazení pěkně tučné částky. 

Pozor: málokdo ví, že za přepis vozidla při prodeji odpovídá původní majitel! Autobazar se obvykle staví pouze do role zprostředkovatele a nenese žádnou odpovědnost. Ten má vyděláno a nemusí se o nic starat. Přečtěte si zde, co dalšího vás může při prodeji přes bazar nebo při prodeji na vlastní pěst potkat. 

Modlete se, aby nepřišla reklamace!
To, že si nový majitel auto nepřepíše, ještě nemusí být tím nejhorším! Jen si zkuste představit, co se stane, když kupující zjistí, že je auto havarované. Nejprve osloví autobazar. Ten ale tvrdí, že jeho role v prodeji auta již skončila a že se má kupující spojit s bývalým majitelem. S přístupem “to si vyřiďte s bývalým majitelem” předává na prodávajícího kontakt. 

Nový majitel vyhledá prodávajícího a “v lepším” případě chce pouze finanční kompenzaci. Ve výsledku vám nemusí z oněch 85.000,-Kč zbýt ani polovina. V horším případě se může stát, že bude chtít vrátit vozidlo i peníze, které za něj zaplatil. 

Info: Prodávající má při prodeji vozu zákonnou povinnost garantovat 12 měsíců za skryté vady.

Roli nebude při reklamaci hrát ani kupní cena vozu! Kupující přeci zaplatil za vozidlo 125.000,- Kč a prodávající utržil pouze 85.000,- Kč. A autobazar? Ten bude dělat, že prodávajícího nikdy neviděl. Kupní smlouva je uzavřená přímo jen mezi prodávajícím a novým vlastníkem. Ve finále bude prodávající nucen vytáhnout z vlastní kapsy 40.000,- Kč. S koly a dalším příslušenstvím se může rovnou rozloučit. A pokud bude mít štěstí, nový majitel vrátí auto ve slušném stavu a ztratí na hodnotě třeba jen dalších 20 %. 

Ve výsledku je prodávající za podvodníka a dovolání pravdy je někdy až nemožné. Můžete se samozřejmě pustit do soudních tahanic. Ale ne každému se do nich chce. A na to autobazary sázejí!

- - -

 Perlička na závěr! Autobazary nebývají pojištěné. 
“Nejednou jsem za svou praxi zaznamenal, že ojeté auto na prodej v autobazaru bylo více či méně záměrně poškozené. Někdy od nočních výtržníků, kteří šli v noci kolem autobazaru a hodili přes plot kamenem nebo lahví, jindy jako msta od nespokojených zákazníků. K poškození mohlo dojít také při neopatrném přejíždění nebo při zkušebních jízdách,” říká Lukáš Sedláček. 

Podstatné je, že můžete mít na svém vozidle poškrábaný celý bok nebo rozbité čelní okno od kamene. A co teď s tím? Autobazar obvykle postupuje tak, že vám zavolá, o poškození vám nic neřekne a snaží se vás přemluvit, abyste souhlasili se snížením ceny z důvodu malého zájmu o vozidlo. Pravda je v ten moment taková, že se bazar snaží prodat poškozené auto pod cenou, anebo ho za Vaše peníze nechá opravit a vy se o tom ani nedozvíte. Výsledný efekt je opět stejný. Klient vše zaplatí, autobazar vydělá a celý incident se “zamete pod rohožku.”

- - -

Neriskujte a prodejte auto s námi přes DOBRÝ VÝKUP.cz. 


Zjistěte o mobilním výkupu více zde,nebo nám rovnou zavolejte!

* Nabízíme ocenění vozidla zdarma!
* GARANTUJEME CENU SDĚLENOU PO TELEFONU!
* Vyřídíme vše, co je třeba k přepisu vozidla.
* PENÍZE IHNED V HOTOVOSTI!
* Přebíráme za Vás záruky za vozidlo.
* Zavolejte nám, nebo prodejte auto ihned zde.

Přečtěte si recenze, které o nás napsali naši spokojení zákazníci na stránkách [www.dobryvykup.cz](www.dobryvykup.cz)

Těšíme se na Váš zájem o výkup auta! :-)

Lukáš Sedláček a tým Dobrého výkupu