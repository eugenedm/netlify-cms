---
title: "Příběh, který se skutečně stal: velký podvod v Auto ESA"
author: Markéta M.
description: Auto ESA recenze a zkušenosti.
meta_description: Auto ESA recenze a zkušenosti.
twitter_image: /blog/img/velký-podvod.png
date: 2021-08-05T09:42:43.586Z
---
![](/blog/img/velký-podvod.png)

Zákon říká, že pokud se projeví vada v průběhu šesti měsíců od převzetí, má se za to, že
věc byla vadná již při převzetí (§2161 NOZ). To je skvělá zpráva pro všechny, kteří si
ojeté auto pořídili, a špatná pro všechny, kdo ojeté auto prodali. Pojďme se nyní podívat,
co se stane, pokud se tento zákon pokusíte uplatnit a reklamovat auto u Auto ESA.

Jedná se o redakčně upravený příběh, který jsme nalezli jako jeden z mnoha na stránkách [Sdružení SOVA](https://www.sdruzeni-sova.cz/) -
(Sdružení na Ochranu Vlastníků Automobilů) 1 :

*“Na autě z Auto ESA se závada na elektroinstalaci projevila po 4 měsících od koupě.
Projevila se špatnou funkcí bezklíčkového vstupu, startovacího tlačítka a náhodným
vypínáním palubního počítače a rádia. Následující pracovní den po zjištění závady jsme
vyplnili online formulář. Odpověď v podobě doporučeného dopisu nám přišla hned
následující den. Stálo v něm, že reklamaci zamítají. A to aniž by kdokoliv věděl, kde leží
příčina problému, nebo aniž by závadu kdokoliv posoudil.*

*Po obdržení dopisu jsem se rozhodl navštívit autorizovaný servis, abych odhalil příčinu
závady. Tam provedli diagnostiku a zjistili hned několik problémů. Pravděpodobným
zdrojem závad byly vadné kliky u dveří, kam se umisťují senzory pro bezklíčkový vstup.
Cena opravy měla vyjít na 27.000,- Kč. A to aniž by kdokoliv garantoval, že se jedná o
příčinu problémů.*

*Zamítavé reakce jsem se dočkal i po zaslání vyjádření autorizovaného servisu do Auto
ESA. Vše jsem ještě doplnil o video, jak se problém projevuje. Autobazar vše odůvodnil
tím, že není možné, aby příčina závady byla v autě už v době jeho koupě. S Auto ESA
jsme si vyměnili ještě asi 4 emaily, které se nesly ve stejném duchu.
Přístup Auto ESA mi přijde jako vyhození reklamace do koše a výsměch zákazníkovi. Jak
mohl bazar reklamaci zamítnout, když ani sám autorizovaný servis nevěděl, kde je
problém! V tomto bazaru mají nejspíš nadmíru schopné kancelářské pracovníky s
nadsmyslovým vnímáním, protože jinak by nebyli schopni provést diagnostiku takto na
dálku.”*

![](/blog/img/photo-1561648179-15236abfd4b3.jpg)

Jediné, co nakonec nešťastnému zákazníkovi Auto ESA zbylo, bylo pustit se do soudních
tahanic a obrátit se na živnostenský úřad. Bazar se totiž zcela očividně snažil zákazníka
“setřást” a rozhodně neměl v plánu reklamaci řešit.

O tom, že se nejedná o jedinou negativní zkušenost s Auto ESA, jsme se přesvědčili i při
pročítání mnoha dalších diskuzích na internetu. Podívejte se také na zajímavé odkazy:
[Recenze a zkušenosti AutoESA a.s.](https://autonoto.cz/autobazary/recenze/autoesa)

1 Článek z roku 2015 byl původně publikovaný na [iDnes.blog.cz](https://blog.idnes.cz/), kde ho bohužel již nenajdete. Najdete tam i jiné články o fungování a zkušenostech s [Auto ESA - ZDE.](https://jirmarova.blog.idnes.cz/blog.aspx?c=541263)

Aktuální diskuze z roku 2021. 

Ačkoliv se mezi velkým množstvím příspěvků ocitla i
stručná pozitivní hodnocení, většina z nich je **velmi varovných!!!**
[Auto ESA - recenze](https://www.zkusenosti.biz/auto-esa)

Závěrem a stručně řečeno, autobazary jedou stále v praktikách devadesátých let.

**Chcete-li vědět jak na prodej auta bezpečně, čtěte [ZDE](https://www.dobryvykup.cz/blog/2021/06/jak-na-prodej-auta-autobazary-jedou-st%C3%A1le-v-praktik%C3%A1ch-z-devades%C3%A1tek).**