---
title: Již žádné riskování při prodeji auta
author: Markéta M.
description: Výkup vozidel online.
twitter_image: /blog/img/car-ad3.jpg
date: 2021-07-05T18:45:51.146Z
---


![](/blog/img/odřený-bok-3-.png)

# 5 hororových příběhů, které mohou při prodeji auta potkat i vás





*“V různých autobazarech jsem působil přibližně dvacet let. Vím, čeho jsou schopné, a proto s nimi nechci mít nic společného,”* říká Lukáš Sedláček, zakladatel Dobrého výkupu.cz. Vzpomíná na řadu příhod, které se mu v té době staly. Negativní zkušenosti spojené s prodejem auta se však netýkají pouze autobazarů. Hororové příběhy se týkají i těch, kteří se pustili do prodeje auta na vlastní pěst. Přečtěte si pár z nich, které se skutečně staly a bohužel se dějí dnes a denně.

![](/blog/img/odřený-bok.jpg)



## Příběh 1: Při zkušební jízdě odřel bok

 

*“Do autobazaru, v kterém jsem kdysi pracoval, přišel klient a půjčil si auto na prodej na zkušební jízdu,”* říká Lukáš Sedláček, zakladatel Dobrého výkupu.cz. Během ní autu odřel bok. Dušoval se, že o auto má zájem a koupí si ho i s vadou, kterou sám způsobil. Bohužel u sebe právě neměl hotovost. Sliboval, že se do autobazaru vrátí. Následně se po něm však slehla zem a **na vozidle zůstala škoda 20.000,-Kč.**

![](/blog/img/odřený-bok-1-.jpg)



## Příběh 2: Bazar nenesl odpovědnost

 

Málokdo ví, že **za přepis auta nese odpovědnost původní majitel.** O nepřepsaném vozidle je i tento nešťastný příběh. Jirka F. chtěl prodat auto přes autobazar. Podařilo se najít kupce, který za vozidlo zaplatil a odvezl si ho. Na první pohled hladký průběh. Nový majitel si však auto **nepřeregistroval** a následně spáchal 4 dopravní přestupky, načež prodal auto dalšímu majiteli. Ten jej po koupi rozebral a rozprodal ho na náhradní díly.

 

**Autobazar nenesl za celou situaci žádnou odpovědnost!!!** Přesto byl **jediným** článkem v celém řetězu, který na celé situaci **vydělal**. Tím, kdo však musel uhradit všechny přestupky, byl původní majitel. Bohužel, náš právní systém je nastaven tak, že za vozidlo je zodpovědný majitel. “Kupujícího” se již nepodařilo dohledat. A jako bonus přišla novému majiteli  **výzva k uhrazení pojistného** za nepojištěné období od České kanceláře pojistitelů.

 

Ve výsledku byl **jediným, kdo měl problémy,** úplně **původní majitel.** Ten chodil po odborech dopravy (kde mu nikdo nepomohl) a nakonec vše skončilo podáním trestního oznámení. To ovšem padlo na neznámého pachatele, protože “domnělý” majitel do smlouvy uvedl fiktivní jméno. Teď je však otázka, zda je prostřední majitel skutečně fiktivní osobou, nebo pouze slouží jako alibi k tomu, aby se nedalo vypátrat, kde automobil právě je.

 

Ať už je to jakkoliv, ve výsledku ten, který měl vydělat, zaplakal a autobazar nenesl žádnou odpovědnost. *“A co vím, tak je tento nekonečný příběh stále nedořešený,”* říká Lukáš Sedláček.

![](/blog/img/odřený-bok.png)



## Příběh 3: Prodej vozu proběhl přes inzerát - od přímého prodávajícího ke kupci

 

Prodávající a kupující byli domluveni, že jakmile se na autě provede evidenční kontrola, dají si sraz na odboru dopravy a vozidlo společně přehlásí. Kupující dostal k přehlášení veškeré doklady. Následně se však již neozval a dodnes ho nejde dohledat. Až později se ukázalo, že kupující byl pouze **nastrčenou figurkou** s trvalým bydlištěm na městském úřadu.

 

**Vozidlo je stále zaregistrované na původního majitele**. Ten musí platit pojištění a ještě trne hrůzou, co by přišlo, pokud by ztracený kupující dostal pokutu. Aktuálně se má situace tak, že **neexistuje nástroj,** jak kupujícího donutit vozidlo přepsat nebo zjistit, kde se vozidlo aktuálně nachází. Otázkou zůstává, jestli kupující má vůbec ještě doklady.

![](/blog/img/odřený-bok-1-.png)



## Příběh 4: Kupující po týdnu vrátil auto

Prodej proběhl přes přímého prodávajícího. Určitý pán prodal vůz značky Volkswagen. Kupující mu však automobil přivezl do týdne zpět s tím, že chce odstoupit od smlouvy a vrátit peníze. Jako důvod uvedl skryté vady na vozidle. Vrácení vozidla (resp. peněz) si vynutil nevybíravým způsobem, a to vykřikováním na ulici před domem původního majitele.

 

Původní majitel hotovost vrátil a vůz si vzal zpět. Tím však noční můra ještě neskončila. Při prohlídce se ukázalo, že interiér je zcela špinavý a mnoho věcí bylo poničených a ulámaných. Auto bylo navíc zcela bez pohonných hmot, ačkoliv při prodeji mělo nádrž téměř plnou. A to ještě není vše. Až následně se ukázalo, že nezávislé topení nefunguje a podle mechanika bylo na první pohled patrné, že jej někdo vyměnil za jiný nefunkční kus. Vozidlo začalo mít problémy s mazáním (což představovalo důvod reklamace. Nový vlastník vůz reklamoval pro nadměrnou spotřebu oleje). Původní vlastník přitom v minulosti žádný úbytek oleje v motoru nezaznamenal.

 

*“Celá věc se zkrátka měla tak, že vykutálený pán potřeboval zpeněžit nezávislé topení, které nejspíš použil do svého jiného vozu,*” říká Sedláček. K tomu měl navíc vůz na týden půjčený zdarma. Původní majitel musel auto opravit, vyčistit a neměl, kde se dovolat spravedlnosti.

![](/blog/img/odřený-bok-2-.png)



## Příběh 5: Vozidlo na víkend zdarma

 

Podobných případů, jako je ten poslední, je nespočet. *“Nedávno jsem zaznamenal případ prodeje auta v Brně, kdy klient stihl v průběhu víkendu vozidlo nejen koupit, ale také hned i vrátit. Klient si zakoupil vozidlo v pátek a hned v pondělí byl zpět s reklamačním protokolem. Očividně měl hezký a aktivní víkend, protože vozidlo mělo najeto o 650 km více než při prodeji a interiér byl značně znečištěný,”* říká Tomáš Sedláček.

 

Klient v reklamačním protokolu uváděl závady v hodnotě 17.000,- Kč. Nekompromisně vyžadoval vrácení peněz v plné výši 69.000,- Kč nebo dodatečnou slevu oněch 17.000,- Kč. “*Choval se nepříjemně, byl agresivní a naléhal. Původní vlastník svolil a vzal vozidlo zpět. V servisu se následně ukázalo, že uvedené závady byly smyšlené.“* Zkrátka, krásný případ zapůjčení vozidla zdarma. Korunu všemu dodalo, že majiteli přišla obsílka s pokutou 500,- Kč z Hradce Králové, kterou byl povinen uhradit.

 

## [](<>)Jak nejlépe prodat auto, aby vás nepotkaly podobné příběhy? Zkuste mobilní výkup

 

Nejprve si to shrneme. Pokud prodáváte auto, máte v zásadě tři možnosti:

 

1. Prodat auto přes autobazar (velmi rizikové)
2. Pustit se do prodeje na vlastní pěst (velmi rizikové)
3. Zvolit výkup vozidla pod cenou (nevýhodné)
4. Prodat auto přes mobilní výkup, jakým je DOBRÝ VÝKUP.cz (doporučená varianta)

 

Prvních dvou variant se týkaly naše příběhy. Třetí možností je nechat vykoupit vozidlo některým z autobazarů. Obvykle to však bývá značně pod cenou. Poslední - a dovolím si tvrdit, že tou nejlepší - cestou je zvolit mobilní výkup v takové podobě, v jaké ho nabízíme my v Dobrém výkupu.cz.

 

Jak DOBRÝ VÝKUP.cz funguje, si přečtěte [zde](https://www.dobryvykup.cz/blog/2021/06/mobiln%C3%AD-v%C3%BDkup-cesta-jak-nejl%C3%A9pe-prodat-auto).

 

Nebo nám rovnou zavolejte!

 

1. Nabízíme ocenění vozidla zdarma!
2. GARANTUJEME CENU!
3. Vyřídíme vše, co je třeba k přepisu vozidla.
4. PENÍZE IHNED V HOTOVOSTI!
5. Přebíráme za Vás záruky za vozidlo.

    

Těšíme se na Váš zájem o výkup auta! :-)

Zavolejte nám, nebo prodejte auto ihned [ZDE](https://www.dobryvykup.cz/#bottom).

![](/blog/img/car-ad3.jpg)